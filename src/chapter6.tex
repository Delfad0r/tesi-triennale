\chapter{Gruppi di omotopia delle sfere}
\label{ch:homotopy-groups-of-spheres}
\section{Spazi ULC}

Introduciamo una classe di spazi topologici chiusa per le operazioni di rivestimento universale e di spazio dei cammini chiusi. Ne faremo uso per giustificare la costruzione della prossima sezione.

\begin{definition}
Uno spazio topologico \(X\) si dice \defterm{uniformemente localmente contrattile (ULC)}\footnote{La definizione che proponiamo è più restrittiva di quella comunemente utilizzata in letteratura (ad esempio in \citenumber{serre}{5}{1}) al fine di semplificare alcune dimostrazioni.} se esistono un intorno \(U\) della diagonale \(\Delta\subs X\times X\) e un'omotopia \(\map{H}{U\times I}{X}\) tale che
\begin{enumerate}
\item\label{ULC:pr1} \(H_0(x,y)=x\);
\item\label{ULC:pr2} \(H_1(x,y)=y\);
\item\label{ULC:pr3} \(H_t(x,x)=x\);
\item\label{ULC:pr4} per ogni \(x_0\in X\) e ogni suo intorno \(V\subs X\) esiste un intorno \(V'\subs V\) di \(x_0\) tale che \(V'\times V'\subs U\) e \(H_t(V'\times V')\subs V'\).
\end{enumerate}
\end{definition}

\begin{proposition}\thlabel{ULC-loop-space}
Siano \(X\) uno spazio topologico ULC, \(x_0\in X\) un punto. Allora \(\Omega_{x_0}\) è ULC.
\end{proposition}
\begin{proof}
Per semplicità di notazione, sia \(\Omega=\Omega_{x_0}\). Sia inoltre \(\map{H}{U\times I}{X}\) l'omotopia della definizione di ULC. Denotiamo con \(\tilde{U}\subs\Omega\times\Omega\) l'insieme delle coppie \((f,g)\) tali che \((f(t),g(t))\in U\) per ogni \(t\in I\). Sicuramente \(\tilde\Delta\subs\tilde U\), dove \(\tilde\Delta\) indica la diagonale di \(\Omega\times\Omega\); mostriamo che \(\tilde U\) è in realtà un intorno di \(\tilde\Delta\). Sia \(f\in\Omega\). Per compattezza di \(I\) possiamo trovare \(0=t_0\le t_1\le\ldots\le t_{n-1}\le t_n=1\) e \(U_1,\ldots,U_n\) aperti di \(X\) tali che \(f([t_{i-1},t_i])\subs U_i\) e \(U_i\times U_i\subs U\). Allora \(f\) ammette l'intorno
\[
V=V([t_0,t_1],U_1)\cap\ldots\cap V([t_{n-1},t_n],U_n)
\]
tale che \(V\times V\subs\tilde{U}\). Definiamo ora l'omotopia
\Map{\tilde{H}}{\tilde{U}\times I}{\Omega}{(f,g,s)}{\tilde{H}_s(f,g)}
dove \(\tilde{H}_s(f,g)(t)=H_s(f(t),g(t))\). Si verifica immediatamente che \(\tilde{H}\) soddisfa le proprietà \ref{ULC:pr1}, \ref{ULC:pr2} e \ref{ULC:pr3}. Per quanto riguarda la proprietà \ref{ULC:pr4}, consideriamo un cammino \(f\in\Omega\) e un suo intorno \(V\subs\Omega\).
%È ovviamente sufficiente considerare intorni della forma
%\[
%V=V(K_1,U_1)\cap\ldots\cap V(K_n,U_n)
%\]
%con \(K_1,\ldots,K_n\subs I\) compatti e \(U_1,\ldots,U_n\subs X\) aperti. Sfruttando la compattezza dei \(K_i\) e la proprietà \ref{ULC:pr4} soddisfatta da \(U\), possiamo trovare compatti \(K'_1,\ldots,K'_m\subs I\) e aperti \(U'_1,\ldots,U'_m\subs X\) tali che \(U'_i\times U'_i\subs U\), \(H_t(U'_i\times U'_i)\subs U'_i\) e
%\[
%V'=V(K'_1,U'_1)\cap\ldots\cap V(K'_m,U'_m)\subs V.
%\]
%È allora evidente che \(V'\times V'\subs\tilde{U}\) e \(\tilde{H}_t(V'\times V')\subs V'\).
Con un semplice ragionamento di compattezza possiamo trovare un intorno aperto \(V'\subs V\) di \(f\) della forma
\[
V'=V([t_0,t_1],U_1)\cap\ldots\cap V([t_{n-1},t_n],U_n)
\]
con \(0=t_0\le t_1\le\ldots\le t_{n-1}\le t_n=1\) e \(U_1,\ldots,U_n\) aperti di \(X\). È facile vedere che, a meno di suddividere ulteriormente \(I\), grazie al fatto che \(X\) soddisfa la proprietà \ref{ULC:pr4} possiamo scegliere gli aperti \(U_i\) tali che \(U_i\times U_i\subs U\) e \(H_t(U_i\times U_i)\subs U_i\). È allora evidente che \(V'\times V'\subs\tilde{U}\) e \(\tilde{H}_t(V'\times V')\subs V'\).
\end{proof}

\begin{proposition}\thlabel{ULC-locally-contractible}
Sia \(X\) uno spazio topologico ULC. Allora \(X\) è localmente contrattile.
\end{proposition}
\begin{proof}
Sia \(\map{H}{U\times I}{X}\) l'omotopia della definizione di ULC. Siano \(x_0\in X\) un punto, \(V\subs X\) un suo intorno. Consideriamo l'intorno \(V'\subs V\) di \(x_0\) dato dalla \ref{ULC:pr4}. Definiamo l'omotopia
\Map{F}{V'\times I}{V'}{(x,t)}{H_t(x_0,x)}
che risulta essere una contrazione di \(V'\) su \(x_0\).
\end{proof}

In particolare, ogni spazio connesso e ULC ammette un rivestimento universale.

\begin{proposition}\thlabel{ULC-universal-covering}
Siano \(X\) uno spazio topologico connesso e ULC, \(\map{p}{T}{X}\) il suo rivestimento universale. Allora \(T\) è ULC.
\end{proposition}
\begin{proof}
Consideriamo l'applicazione
\Map{q}{T\times T}{X\times X}{(x,y)}{(p(x),p(y)).}
Sia \(\tilde{U}\) la componente connessa di \(q^{-1}(U)\) che contiene la diagonale \(\tilde\Delta\subs T\times T\) (notiamo che si tratta di un intorno di \(\tilde\Delta\), poiché \(T\) è localmente contrattile). Sia \(\map{H}{U\times I}{X}\) l'omotopia della definizione di ULC. Consideriamo il diagramma
\begin{diagram}
\tilde{U}\ar[rr,"\tilde{F}_0"]\ar[dd,"i"]&&T\ar[dd,"p"]\\
\\
\tilde{U}\times I\rar{q\times\1}\ar[uurr,dashed,"\tilde F"]\ar[rr,bend right,"F"]&U\times I\rar{H}&X
\end{diagram}
dove \(i(x)=(x,0)\), \((q\times\1)(x,y,t)=(q(x,y),t)\),  \(F=H\circ(q\times\1)\) e \(\tilde{F}_0(x,y)=x\). Per la proprietà di sollevamento dell'omotopia dei rivestimenti, \(F\) si solleva a un'omotopia \(\map{\tilde{F}}{\tilde{U}\times I}{T}\). Verifichiamo che \(\tilde{F}\) soddisfa le proprietà richieste.
\begin{enumerate}
\item Per costruzione \(\tilde{F}_0(x,y)=x\).
\setcounter{enumi}{2}
\item Per ogni \(x\in T\) il cammino \((t\mapsto \tilde{F}_t(x,x))\) è un sollevamento del cammino costante \((t\mapsto F_t(x,x)=p(x))\), dunque è costante; poiché \(\tilde{F}_0(x,x)=x\), segue che \(\tilde{F}_t(x,x)=x\) per ogni \(t\in I\).
\setcounter{enumi}{1}
\item \(\tilde{F}_1\) è un sollevamento di \(F_1\) tale che \(\tilde{F}_1(x,x)=x\); per connessione di \(\tilde{U}\) esiste un solo sollevamento con questa proprietà, ossia \(\tilde{F}_1(x,y)=y\)
\setcounter{enumi}{3}
\item Siano \(x\in T\) un punto, \(V\subs T\) un suo intorno. Scegliamo un intorno \(W\subs p(V)\) di \(p(x)\) in modo che \(W\) sia ben rivestito e soddisfi \(W\times W\subs U\) e \(H_t(W\times W)\subs W\). Osserviamo che quest'ultima condizione implica che \(W\) è contrattile, dunque in particolare connesso. Sia \(V'\) la componente connessa di \(p^{-1}(W)\) che contiene \(x\). Notiamo innanzitutto che \(V'\times V'\subs q^{-1}(U)\) e \((x,x)\in V'\times V'\), dunque \(V'\times V'\subs\tilde{U}\), in quanto \(V'\times V'\) è connesso. Inoltre \(q(V'\times V')\subs W\times W\), pertanto \(p\tilde{F}_t(V'\times V')\subs H_t(W\times W)\subs W\); essendo \(\tilde{F}_t(V'\times V')\) connesso segue che \(\tilde{F}_t(V'\times V')\subs V'\).
\end{enumerate}
Abbiamo così dimostrato che \(T\) è ULC.
\end{proof}

Concludiamo con una proposizione che ci consentirà di applicare i risultati della prossima sezione agli spazi cui siamo interessati, ossia le sfere \(S^n\).

\begin{proposition}\thlabel{sphere-ULC}
Sia \(n\ge 1\). Allora la sfera \(S^n\) è ULC.
\end{proposition}
\begin{proof}
Consideriamo \(S^n\) immersa in \(\RR^{n+1}\) come
\[
S^n=\{x\in\RR^{n+1}:\norm{x}=1\}.
\]
Definiamo l'intorno aperto della diagonale
\[
U=\{(x,y)\in S^n\times S^n:\langle x,y\rangle>0\}
\]
e l'omotopia
\Map{H}{U\times I}{S^n}{(x,y,t)}{\frac{(1-t)x+ty}{\norm{(1-t)x+ty}}.}
Evidentemente \(H\) soddisfa le proprietà \ref{ULC:pr1}, \ref{ULC:pr2} e \ref{ULC:pr3}. Per quanto riguarda la proprietà \ref{ULC:pr4}, siano \(x_0\in S^n\) un punto e \(V\subs S^n\) un suo intorno aperto. Sia
\[
\lambda=\max\left\{\frac{1}{\sqrt{2}},\max\{\langle x_0,x\rangle:x\in S^n\setminus V\}\right\}<1.
\]
Consideriamo l'intorno aperto di \(x_0\)
\[
V'=\{x\in S^n:\langle x_0,x\rangle>\lambda\}\subs V.
\]
Si verifica facilmente che \(V'\times V'\subs U\) e che \(H_t(V'\times V')\subs V'\), dunque \(H\) soddisfa anche la proprietà \ref{ULC:pr4}.
\end{proof}

\section{Metodo generale}

Sia \(X\) uno spazio topologico connesso e ULC. Definiamo ricorsivamente:
\begin{itemize}
\item \(X_0=X\);
\item \(T_n\) è il rivestimento universale di \(X_n\) per \(n\ge 0\);
\item \(X_{n+1}=\Omega T_n\) per \(n\ge 0\).
\end{itemize}
Osserviamo che si tratta di buone definizioni: \(X_0\) è connesso e ULC, dunque ammette un rivestimento universale \(T_0\), anch'esso ULC; inoltre \(T_0\) è semplicemente connesso, pertanto \(X_1\) è connesso per archi e ULC, e la costruzione si può ripetere indefinitamente.

Possiamo ora ricavare una relazione interessante fra i gruppi di omotopia di \(X\) e i gruppi di omologia di \(X_n\).

\begin{proposition}\thlabel{homotopy-groups-of-x-n}
Per ogni \(n\ge 0\), \(i\ge 1\) vale \(\pi_i(X_n)=\pi_{i+n}(X)\).
\end{proposition}
\begin{proof}
La relazione è banalmente vera per \(n=0\). Ragionando per induzione, possiamo supporre che sia vera per \(n-1\). Poiché \(T_{n-1}\) è il rivestimento universale di \(X_{n-1}\), vale \(\pi_1(T_{n-1})=0\) e \(\pi_i(T_{n-1})=\pi_i(X_{n-1})=\pi_{i+n-1}(X)\) per \(i\ge 2\). Consideriamo la fibrazione \(\fibration{X_n}{E}{T_{n-1}}\) del \thref{loop-space-fibration} e la successione esatta lunga dei gruppi di omotopia associata:
\begin{diagram}
\pi_{i+1}(E)\rar&\pi_{i+1}(T_{n-1})\rar&\pi_i(X_n)\rar&\pi_i(E).
\end{diagram}
Ma \(E\) è contrattile, pertanto per ogni \(i\ge 1\) vale \(\pi_i(X_n)=\pi_{i+1}(T_{n-1})=\pi_{i+n}(X)\).
\end{proof}
\begin{corollary}\thlabel{homotopy-groups-homology-groups}
Per ogni \(n\ge 1\) vale \(H_1(X_n)=\pi_{n+1}(X)\).
\end{corollary}
\begin{proof}
Sappiamo che \(\pi_1(X_n)=\pi_{n+1}(X)\); in particolare \(\pi_1(X_n)\) è abeliano. Per il teorema di Hurewicz, \(\pi_1(X_n)=H_1(X_n)\).
\end{proof}
Osserviamo che, per \(n\ge 1\), \(X_n\) è un H-spazio, dunque il suo gruppo fondamentale agisce banalmente sui gruppi di omologia e coomologia di \(T_n\) (\thref{h-space-trivial-action}). Supponiamo d'ora in poi che \(X\) sia semplicemente connesso e che i gruppi \(H_i(X)\) siano finitamente generati.

\begin{proposition}\thlabel{homology-groups-finitely-generated}
I gruppi di omologia di \(X_n\) e di \(T_n\) sono finitamente generati per ogni \(n\ge 0\).
\end{proposition}
\begin{proof}
La tesi è sicuramente vera per \(X_0\) (stiamo supponendo che i gruppi di omologia di \(X\) siano finitamente generati) e per \(T_0\) (poiché \(T_0=X_0\)). Dalla \thref{loop-space-finitely-generated-homology} segue che se la tesi vale per \(T_{n-1}\) allora vale anche per \(X_n\). Se poi la tesi è vera per \(X_n\), per quanto già osservato vale \(\pi_1(X_n)=H_1(X_n)\), che è abeliano e finitamente generato; inoltre questo gruppo fondamentale agisce banalmente sui gruppi di omologia di \(T_n\), pertanto dalla  \thref{homology-of-universal-covering-finitely-generated} si ottiene che la tesi è vera anche per \(T_n\).. Per induzione si ha la tesi per ogni \(n\).
\end{proof}

\begin{corollary}\thlabel{homotopy-groups-finitely-generated}
I gruppi \(\pi_i(X_n)\) sono finitamente generati per ogni \(i,n\ge 0\).
\end{corollary}
\begin{proof}
La tesi segue immediatamente dal \thref{homotopy-groups-homology-groups}, dalla \thref{homology-groups-finitely-generated} e dalla \thref{homotopy-groups-of-x-n}
\end{proof}

\begin{proposition}\thlabel{homotopy-groups-tensor-k}
Sia \(K\) un campo. Supponiamo che \(H_i(X;K)=0\) per ogni \(i>0\). Allora \(\pi_i(X)\tensor K=0\) per ogni \(i\ge 2\).
\end{proposition}
\begin{proof}
Mostriamo che in realtà vale \(H_i(X_n;K)=0\) per ogni \(i>0\), \(n\ge 0\). Procediamo per induzione su \(n\). Sia \(n>0\); abbiamo
\[
\pi_1(X_{n-1})\tensor K=H_1(X_{n-1})\tensor K=H_1(X_{n-1};K)=0,
\]
dove la seconda uguaglianza deriva dal teorema dei coefficienti universali. Il gruppo abeliano \(\pi_1(X_{n-1})\) è finitamente generato (\thref{homotopy-groups-finitely-generated}), dunque è in realtà finito, e il suo ordine non è divisibile per la caratteristica di \(K\). Per il \thref{homology-of-universal-covering-finite-fundamental-group} vale \(H_i(T_{n-1};K)=H_i(X_{n-1};K)=0\) per ogni \(i>0\). Per concludere è sufficiente ricordare che \(X_n=\Omega T_{n-1}\) e applicare il \thref{loop-space-homology-isomorphism}.

La tesi della proposizione segue immediatamente: per  \(i\ge 2\) vale
\[
\pi_i(X)\tensor K=H_1(X_{i-1})\tensor K=H_1(X_{i-1};K)=0.\qedhere
\]
\end{proof}

\section{Sfere di dimensione dispari}
\begin{lemma}\thlabel{cohomology-of-omega-of-space-with-exterior-cohomology}
Sia \(X\) uno spazio topologico connesso per archi e semplicemente connesso; sia inoltre \(K\) un campo di caratteristica nulla. Supponiamo che \(H^*(X;K)\) sia l'algebra esterna generata da un elemento di grado \(n\ge 3\) dispari. Allora \(H^*(\Omega;K)\) è l'algebra di polinomi generata da un elemento di grado \(n-1\).
\end{lemma}
\begin{proof}
Consideriamo la fibrazione \(\fibration{\Omega}{E}{X}\) del \thref{loop-space-fibration}. Osserviamo che \(X\) ha la stessa algebra di coomologia della sfera \(S^n\), dunque possiamo scrivere la successione esatta di Wang (\thref{wang-exact-sequence}) associata alla suddetta fibrazione:
\begin{diagram}
H^i(E;K)\rar&H^i(\Omega;K)\rar{\theta}&H^{i-n+1}(\Omega; K)\rar&H^{i+1}(E;K).
\end{diagram}
Poiché \(E\) è contrattile, \(\theta\) è un isomorfismo e \(H^i(\Omega;K)=H^{i-(n-1)}(\Omega;K)\) per ogni \(i>0\), ossia
\[
H^i(\Omega;K)=
\begin{cases}
K&i\equiv 0\pmod{n-1}\\
0&\text{altrimenti}
\end{cases}.
\]
Definiamo per ogni \(i\ge 0\) un elemento \(e_i\in H^{(n-1)i}(\Omega;K)\) per ricorsione: \(e_0=1\in H^0(\Omega;K)\) e \(e_i=i\theta^{-1}e_{i-1}\) per \(i>0\). È evidente che gli \(e_i\) formano una base di \(H^*(\Omega;K)\) come \(K\)-modulo; basta allora dimostrare che \(e_i\cdot e_j=e_{i+j}\) per concludere che \(H^*(\Omega;K)\) è l'algebra di polinomi generata da \(e_1\). Dalla successione esatta di Wang sappiamo che \(\theta\) è una derivazione, in quanto \(n\) è dispari. Per induzione su \(i+j\) si vede (supponendo \(i,j>0\)) che
\begin{align*}
\theta(e_i\cdot e_j)&=\theta e_i\cdot e_j+e_i\cdot\theta e_j\\
&=i e_{i-1}\cdot e_j+e_i\cdot je_{j-1}\\
&=(i+j)e_{i+j-1}\\
&=\theta e_{i+j},
\end{align*}
da cui (essendo \(\theta\) un isomorfismo) \(e_i\cdot e_j=e_{i+j}\).
\end{proof}
\begin{lemma}\thlabel{cohomology-of-omega-of-space-with-polynomyal-cohomology}
Sia \(X\) uno spazio topologico connesso per archi e semplicemente connesso; sia inoltre \(K\) un campo. Supponiamo che \(H^*(X;K)\) sia l'algebra di polinomi generata da un elemento \(u\) di grado \(n\ge 2\) pari. Allora \(H^*(\Omega;K)\) è l'algebra esterna generata da un elemento \(v\) di grado \(n-1\).
\end{lemma}
\begin{proof}
Abbiamo che \(H^i(X;K)=0\) per \(0<i<n\); dal \thref{loop-space-cohomology-isomorphism} segue che \(H^i(\Omega;K)=0\) per \(0<i<n-1\) e che \(\map{d_n}{H^{n-1}(\Omega;K)}{H^n(X;K)}\) è un isomorfismo. Consideriamo la fibrazione \(\fibration{\Omega}{E}{X}\) del \thref{loop-space-fibration} e la successione spettrale coomologica associata \(E^{p,q}_r\converges H^{p+q}(E;K)\). Notiamo che siamo nelle condizioni di applicare la \thref{cohomological-spectral-sequence-of-fibration-simplification}, da cui \(E_2=H^*(X;K)\tensor H^*(\Omega;K)\); in particolare, identificheremo \(H^*(X;K)\) con \(H^*(X;K)\tensor 1\) e \(H^*(\Omega;K)\) con \(1\tensor H^*(\Omega;K)\). Osserviamo, di conseguenza, che se \(p\) non è multiplo di \(n\) allora \(E^{p,q}_2=0\) (e dunque anche \(E^{p,q}_r=0\) per \(r\ge2\)). Pertanto, per \(r\) non multiplo di \(n\), le mappe di bordo \(\map{d^{p,q}_r}{E^{p,q}_r}{E^{p+r,q-r+1}_r}\) sono tutte nulle (infatti almeno uno fra \(p\) e \(p+r\) non è divisibile per \(n\)). In particolare vale \(E_2=E_3=\ldots=E_n\).

Poiché \(u\) è un generatore di \(H^n(X;K)\), \(v=d_n^{-1}u\) è un generatore di \(H^{n-1}(\Omega;K)\). Denotiamo con \(U_r\) il sottomodulo di \(E_r\) generato dagli elementi di grado complementare \(q\le n-1\), ossia
\[
U_r=\Dirsum_{\substack{p\\q\le n-1}}E^{p,q}_r.
\]
Osserviamo che \(\{u^k,u^k\cdot v\}_{k\ge 0}\) è una base di \(U_n\). Dal fatto che \(d_n\) è un'antiderivazione e \(d_nv=u\) segue che \(d_n u^k=0\) e \(d_n(u^k\cdot v)=u^{k+1}\). Ma allora tutti i cocicli di \(U_n\) sono anche cobordi (rispetto a \(d_n\)), eccezion fatta per gli elementi di grado \(0\), pertanto \(U_r=E^{0,0}_r\) per ogni \(r\ge n+1\).

Mostriamo infine, per induzione su \(q\ge n\), che \(H^q(\Omega;K)=0\). Supponiamo per assurdo che esista un \(w\in H^q(\Omega;K)\) non nullo. Ricordiamo che \(H^q(\Omega;K)=E^{0,q}_n\). Se \(w\) annullasse tutte le mappe di bordo \(d_r\) con \(r\ge n\), allora avremmo che \(E^{0,q}_\infty\neq 0\), contro il fatto che \(H^q(E;K)=0\). Sia dunque \(r\) il minimo intero \(\ge n\) tale che \(d_rw\neq 0\).
\begin{itemize}
\item Se \(r=n\) allora \(d_nw\in E^{n,q-(n-1)}_n\). Affinché \(E^{n,q-(n-1)}_n\) sia non nullo è necessario, per ipotesi induttiva, che \(q-(n-1)\) valga \(n-1\) (o \(0\), ma \(q>n-1\)). Pertanto \(d_nw=ku\cdot v\) per un certo \(k\in K\). Applicando \(d_n\) a entrambi i membri si ottiene \(0=ku^2\), da cui, essendo \(u^2\neq 0\), necessariamente \(k=0\) e \(d_nw=0\), assurdo.
\item Se \(r>n\) allora \(U_r=E^{0,0}_r\) e \(E^{p,q'}_r=0\) per \(n\le q'<q\) per ipotesi induttiva. Poiché \(d_rw\in E^{r,q-r+1}_r\), necessariamente \(d_rw=0\), assurdo.
\end{itemize}
Dunque non può esistere alcun \(w\in H^q(\Omega;K)\) non nullo, e questo conclude la dimostrazione (infatti \(H^*(\Omega;K)=H^0(\Omega;K)\dirsum H^{n-1}(\Omega;K)\), e entrambi gli addendi sono isomorfi a \(K\)).
\end{proof}
\begin{theorem}\thlabel{homotopy-groups-of-odd-sphere-finite}
Per ogni \(n\ge 3\) dispari e per ogni \(i>n\), il gruppo \(\pi_i(S^n)\) è finito.
\end{theorem}
\begin{proof}
Sia \(X=S^n\), e siano \(X_i\), \(T_i\) gli spazi costruiti secondo il metodo generale della sezione precedente (la costruzione è lecita, in quanto \(S^n\) è ULC per la \thref{sphere-ULC}). Sia \(K\) un campo di caratteristica nulla; calcoliamo le algebre di coomologia degli spazi \(X_i\) e \(T_i\) a coefficienti in \(K\). Abbiamo che \(T_0=X\), dunque la sua algebra di coomologia è l'algebra esterna generata da un elemento di grado \(n\). Per il \thref{cohomology-of-omega-of-space-with-exterior-cohomology}, l'algebra di coomologia di \(X_1\) è l'algebra di polinomi generata da un elemento di grado \(n-1\). Dalla \thref{homotopy-groups-of-x-n} deduciamo che \(\pi_1(X_1)=\pi_2(X)=0\), ossia \(X_1\) è semplicemente connesso, da cui \(T_1=X_1\). Applicando il \thref{cohomology-of-omega-of-space-with-polynomyal-cohomology} otteniamo che l'algebra di coomologia di \(X_2\) è l'algebra esterna generata da un elemento di grado \(n-2\).

Proseguendo in questo modo risulta che l'algebra di coomologia di \(X_{n-1}\) è l'algebra esterna generata da un elemento di grado \(1\); in particolare \(H^i(X_{n-1};K)=0\) per \(i\ge 2\). Dal teorema dei coefficienti universali si deduce immediatamente che \(H_i(X_{n-1};K)=0\) per \(i\ge 2\). Essendo \(\pi_1(X_{n-1})=\pi_n(X)=\ZZ\), dal \thref{homology-of-universal-covering-Z-fundamental-group} segue che \(H_i(T_{n-1};K)=0\) per \(i>0\). Ma \(T_{n-1}\) è semplicemente connesso e ULC, e i suoi gruppi di omologia sono finitamente generati (\thref{homology-groups-finitely-generated}), dunque possiamo applicare la \thref{homotopy-groups-tensor-k} e dedurre che \(\pi_i(T_{n-1})\tensor K=0\) per ogni \(i\ge 2\). Sfruttando la \thref{homotopy-groups-of-x-n} e il fatto che \(T_{n-1}\) è il rivestimento universale di \(X_{n-1}\) otteniamo infine che 
\[
\pi_{n+i-1}(X)\tensor K=\pi_i(X_{n-1})\tensor K=\pi_i(T_{n-1})\tensor K=0
\]
per ogni \(i\ge 2\), ossia che \(\pi_i(X)\tensor K=0\) per \(i>n\). Ricordando che i gruppi di omotopia di \(X\) sono abeliani e finitamente generati (\thref{homotopy-groups-finitely-generated}) possiamo concludere che \(\pi_i(S^n)\) è un gruppo finito per \(i>n\).
\end{proof}