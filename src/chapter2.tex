\chapter{Omologia e coomologia degli spazi fibrati}

\section{Omologia singolare cubica}

L'omologia singolare classica utilizza i simplessi singolari come oggetti fondamentali. Per la teoria degli spazi fibrati dovremo introdurre la nozione di omologia singolare cubica, che impiega cubi in luogo dei simplessi. Come è lecito aspettarsi, i cubi si prestano meglio allo studio degli spazi prodotto, e anche a quello degli spazi fibrati, che ne sono, in un certo senso, una generalizzazione.

Consideriamo uno spazio topologico $X$.

\begin{definition}
Sia $n\in\NN$. Si dice cubo singolare (o più semplicemente cubo) di dimensione $n$ un'applicazione continua $\map{u}{I^n}{X}$. Un cubo di dimensione $n\ge 1$ si dice degenere se non dipende dall'ultima coordinata, ossia se $u(x_1,\ldots,x_{n-1},x_n)=u(x_1,\ldots,x_{n-1},x_n')$ per ogni $x_1,\ldots,x_n,x_n'\in I$.
\end{definition}

Denotiamo con $Q_n(X)$ il gruppo abeliano libero avente per base l'insieme dei cubi singolari di dimensione $n$, con $D_n(X)$ il gruppo abeliano libero avente per base l'insieme dei cubi degeneri di dimensione $n$. Per definire il complesso $Q_\bullet(X)$ è necessario costruire mappe di bordo $\map{d_n}{Q_n(X)}{Q_{n-1}(X)}$.

Sia $u$ un cubo di dimensione $n$, $p,q\in\NN$ con $p+q=n$, $H$ un sottoinsieme di $\{1,\ldots,n\}$ di cardinalità $p$, $K$ il complementare di $H$, $\varphi_K$ l'unica applicazione strettamente crescente da $K$ in $\{1,\ldots,q\}$; sia inoltre $\epsilon\in\{0,1\}$. Definiamo allora il cubo singolare $\lambda^\epsilon_Hu$ di dimensione $q$:
$$
\lambda^\epsilon_Hu(x_1,\ldots,x_n)=u(y_1,\ldots,y_n)\qquad\text{, dove }y_i=\begin{cases}\epsilon&i\in H\\x_{\varphi_K(i)}&i\in K\end{cases}.
$$
Per snellire la notazione, se $H=\{i\}$ (ossia se $p=1$), scriviamo $\lambda^\epsilon_i$ in luogo di $\lambda^\epsilon_{\{i\}}$. Dato un cubo $u$ di dimensione $n$, definiamo dunque
$$
d_nu=\sum_{i=1}^n(\lambda^0_iu-\lambda^1_iu),
$$
estendendola per $\ZZ$-linearità a tutto $Q_n(X)$. È immediato verificare che $\lambda^\epsilon_i\lambda^{\epsilon'}_j=\lambda^{\epsilon'}_{j-1}\lambda^\epsilon_i$; un semplice conto mostra allora che $d_nd_{n+1}=0$. Abbiamo così definito il complesso $Q_\bullet(X)$. Si vede inoltre che $D_\bullet(X)$ è un sottocomplesso di $Q_\bullet(X)$: se $u$ è un cubo degenere di dimensione $n$, allora anche $\lambda^\epsilon_iu$ è degenere per $0\le i<n$, mentre $\lambda^0_nu=\lambda^1_nu$, pertanto $du$ è degenere.
\begin{definition}
Si dice complesso singolare (cubico) di $X$ il complesso $C_\bullet(X)=Q_\bullet(X)/D_\bullet(X)$. I suoi gruppi di omologia e coomologia a coefficienti in un gruppo abeliano $G$ si dicono gruppi di omologia e coomologia singolare (cubica) di $X$ a coefficienti in $G$.
\end{definition}
Poiché nel seguito faremo uso esclusivamente dell'omologia singolare cubica, impiegheremo le notazioni classiche dell'omologia singolare: 
\begin{align*}
C_\bullet(X;G)&=C_\bullet(X)\tensor G\\
H_n(X;G)&=H_n(C_\bullet(X;G))\\
C^\bullet(X;G)&=\Hom(C_\bullet(X),G)\\
H^n(X;G)&=H^n(C^\bullet(X;G)).
\end{align*}
Osserviamo che $C^n(X;G)$ può essere interpretato come il gruppo abeliano delle funzioni dai cubi di dimensione $n$ in $G$ che sono nulle sui cubi degeneri. Siano inoltre $H_*(X;G)=\Dirsum_{n\ge 0}H_n(X;G)$, $H^*(X;G)=\Dirsum_{n\ge 0}H^n(X;G)$.

\subsection{Prodotto cup}\label{cubic-homology:cup-product}
Esattamente come nel caso della teoria singolare classica, se $G$ è un anello $H^*(X)$ acquisisce una struttura di $G$-algebra graduata. Si definisce il \cupproduct{} come segue: se $u$ è un cubo di dimensione $p+q$ e $f,g$ sono cocatene di dimensione $p,q$ rispettivamente, allora
$$
(f\cupp g)u=\sum_H\rho_{H,K}f(\lambda^0_Ku)\cdot g(\lambda^1_Hu),
$$
dove $H$ varia fra i sottoinsiemi di $\{1,\ldots,p+q\}$ di cardinalità $p$, $K$ è il complementare di $H$ e $\rho_{H,K}=(-1)^\nu$ ($\nu$ indica il numero di coppie $(i,j)\in H\times K$ con $j<i$). Il \cupproduct{} è ben definito: poiché $f$ e $g$ sono nulle sui cubi degeneri, si vede anche $f\cupp g$ soddisfa la stessa proprietà (se $u$ è degenere, allora anche uno fra $\lambda^0_Ku$ e $\lambda^1_Hu$ lo è). Si verifica poi che $\cupp$ è associativo, e che
$$
d(f\cupp g)=df\cupp g+(-1)^pf\cupp dg,
$$
da cui segue che il \cupproduct{} passa al quoziente, definendo un prodotto in coomologia $H^*(X)\times H^*(X)\to H^*(X)$.

\subsection{Confronto con l'omologia singolare classica}\label{cubic-homology:comparison}
Si può dimostrare che l'approccio dell'omologia cubica conduce ai medesimi risultati dell'omologia singolare classica.

\begin{proposition}\thlabel{cubic-homology-isomorphic-classical-homology}
Denotiamo con $H_*^\Delta(X;G),H^*_\Delta(X;G)$ l'omologia e la coomologia singolare classiche. Allora $H_i(X;G)\iso H_i^\Delta(X;G)$ e $H^i(X;G)\iso H_\Delta^i(X;G)$. Inoltre, se $G$ è anche un anello, allora l'isomorfismo in coomologia preserva la struttura moltiplicativa.
\end{proposition}
\begin{corollary}\thlabel{cohomology-ring-anticommutative}
Supponiamo che $G$ sia un anello. Siano $f,g\in H^*(X;G)$ rispettivamente di grado $p$ e $q$. Allora $f\cdot g=(-1)^{pq}g\cdot f$.
\end{corollary}
Studiando più esplicitamente l'isomorfismo fra l'omologia (e la coomologia) cubica e quella singolare classica si può dimostrare quanto segue.
\begin{proposition}\thlabel{cubic-homology-single-vertex}
Supponiamo che $X$ sia connesso per archi; sia $x\in X$ un punto fissato. Allora i gruppi di omologia e coomologia (cubica)  di $X$ rimangono inalterati se ci si limita a considerare cubi singolari aventi tutti i vertici in $x$.
\end{proposition}

\section{Spazi fibrati}
\begin{definition}
Un'applicazione continua suriettiva $\map{p}{E}{B}$ si dice fibrazione se soddisfa la seguente proprietà (sollevamento dell'omotopia per poliedri finiti): dati un poliedro finito $P$ e due applicazioni continue $\map{f}{I\times P}{B},\map{g}{P}{E}$ tali che $pg=fi$ (dove $i$ denota l'inclusione $\map{i}{P}{I\times P}$ definita da $i(x)=(0,x)$), esiste un'applicazione continua $\map{h}{I\times P}{E}$ tale che $ph=f$ e $hi=g$.
\begin{diagram}
P\rar{g}\dar{i}&E\dar{p}\\
I\times P\rar{f}\ar[ru,dashed,"h"]&B
\end{diagram}
\end{definition}
Se $\map{p}{E}{B}$ è una fibrazione, chiameremo $E$ spazio totale e $B$ spazio base. Inoltre la terna $(p, E, B)$ è detta spazio fibrato; con tale espressione potremo anche indicare, con lieve abuso di notazione, il solo spazio $E$.

In realtà il sollevamento dell'omotopia per poliedri finiti implica una proprietà più forte.
\begin{proposition}\thlabel{homotopy-lifting-plus}
Sia $\map{p}{E}{B}$ una fibrazione, $A\subs X$ due poliedri finiti contrattili; indichiamo con $\map{i}{A}{X}$ l'inclusione. Siano $\map{f}{X}{B},\map{g}{A}{E}$ applicazioni continue tali che $pg=fi$. Allora esiste un'applicazione continua $\map{h}{X}{E}$ tale che $ph=f$ e $hi=g$.
\begin{diagram}
A\rar{g}\dar{i}&E\dar{p}\\
X\rar{f}\ar[ru,dashed,"h"]&B
\end{diagram}
\end{proposition}
\begin{proof}
Mostriamo innanzitutto un lemma preliminare.
\begin{lemma*}
La proposizione è vera se $X=A\times I^n$ per un qualche $n\ge 0$ e $i(x)=(x,s_1,\ldots,s_n)$ per un qualche $(s_1,\ldots,s_n)\in I^n$.
\end{lemma*}
\begin{proof}
La tesi è ovviamente vera per $n=0$. Procediamo per induzione; sia $n>0$. Consideriamo il diagramma
\begin{diagram}
A\rar{g}\dar{j}&E\dar{p}\\
X'\ar[dr,"i'"]\rar{f'}\ar[ru,"g'"]&B\\
&X\ar[u,"f"]\ar[uu,bend right=60,dashed,"h"]
\end{diagram}
dove $X'=A\times I^{n-1}$, $j(x)=(x,s_1\ldots,s_{n-1})$, $i'(x)=(x,s_n)$ e $f'=fi'$; L'esistenza di $g'$ è garantita dall'ipotesi induttiva, e l'esistenza di $g$ deriva dalla definizione di fibrazione (infatti $X=X'\times I$, e si vede facilmente che non serve richiedere $s_n=0$). Poiché $i=i'j$ e il diagramma commuta, si ottiene immediatamente che $ph=f$ e $hi=g$.
\end{proof}
Sia $Y$ il poliedro $X/A$; denotiamo con $\map{q}{X}{Y}$ la proiezione. Consideriamo un'immersione $\map{j}{Y}{I^n}$ per un qualche $n\ge 0$. Sia $s$ il punto di $I^n$ tale che $jq(A)=\{s\}$. Poiché $A$ è contrattile, esiste una retrazione $\map{r}{X}{A}$. Definiamo l'immersione
\Map{l}{X}{A\times I^n}{x}{(r(x),jq(x))}
Poiché $l(X)$ è un poliedro contrattile, esiste una retrazione $A\times I^n\to l(X)$, che permette di estendere $\map{fl^{-1}}{l(X)}{B}$ a $\map{\tilde{f}}{A\times I^n}{B}$. Abbiamo così il diagramma commutativo
\begin{diagram}
A\rar{g}\dar{i}&E\dar{p}\\
X\rar{f}\ar[dr,"l"]\ar[ru,"h",dashed]&B\\
&A\times I^n\uar{\tilde{f}}\ar[uu,bend right=60,"\tilde{h}"]
\end{diagram}
Poiché $li(x)=(x,s)$ per ogni $x\in A$, l'esistenza di $\tilde{h}$ segue dal Lemma. È ora evidente che $h=\tilde{h}l$ soddisfa la tesi.
\end{proof}
\begin{proposition}\thlabel{fibration-homotopy-exact-sequence}
Sia $\map{p}{E}{B}$ una fibrazione, $e\in E,b=p(e),F=p^{-1}(e)$.
\begin{enumerate}
\item\label{fibration-homotopy-exact-sequence:1} La mappa $p$ induce un isomorfismo $\map{p_*}{\pi_i(E,F,e)}{\pi_i(B,b)}$ per ogni $i\ge 1$.
\item\label{fibration-homotopy-exact-sequence:2} Esiste una successione esatta lunga di gruppi
\begin{diagram}
\ldots\rar&\pi_{i+1}(E,e)\rar&\pi_{i+1}(B,b)\rar&\pi_i(F,e)\rar&\pi_i(E,e)\rar&\ldots\rar&\pi_1(E,e)\rar&\pi_1(B,b)
\end{diagram}
\end{enumerate}
\end{proposition}
\begin{proof}
La successione esatta del punto \ref{fibration-homotopy-exact-sequence:2} segue immediatamente dalla successione esatta dei gruppi di omotopia della coppia $(E,F)$, una volta dimostrato il punto \ref{fibration-homotopy-exact-sequence:1}. Mostriamo dunque che $p_*$ è un isomorfismo di gruppi.
\begin{itemize}
\item Per verificare che $p_*$ è iniettiva, sia $\bar{f}\in\pi_i(E,F,e)$ tale che $p_*\bar{f}=0$. Consideriamo un rappresentante $\map{f}{(D^n,S^{n-1},s)}{(E,F,e)}$ della classe $\bar{f}$. Ricordiamo che $\bar{f}=0$ se e solo se $f$ è omotopa a un'applicazione con immagine in $F$ mediante un'omotopia che fissa $S^{n-1}$. Poiché $p_*\bar{f}=0$, esiste un'omotopia $\map{H}{I\times D^n}{B}$ stazionaria su $S^{n-1}$ tale che $H_0=pf$ e $H_1(D^n)\subs\{b\}$. Consideriamo il poliedro finito contrattile $A=(D^n\times\{0\})\cup(S^{n-1}\times I)\subs D^n\times I$. Definiamo un sollevamento di $H$
\Map{\tilde{H}}{A}{E}{(x,t)}{f(x)}
Per la \thref{homotopy-lifting-plus} $\tilde{H}$ si estende un'omotopia definita su tutto a tutto $D^n\times I$. Osserviamo che $\tilde{H}_0=f$, $\tilde{H}_1(D^n)\subs F$ e $\tilde{H}$ è stazionaria su $S^{n-1}$, dunque $\bar{f}=0$.
\item Per verificare che $p_*$ è suriettiva, sia $\bar{g}\in\pi_i(B,b)$. Sia $\map{g}{(D^n,S^n)}{(B,b)}$ un rappresentante della classe $\bar{g}$. Consideriamo il poliedro finito contrattile $\{s\}\subs D^n$ e l'applicazione $\map{f}{\{s\}}{E}$ tale che $f(s)=e$. Per la \thref{homotopy-lifting-plus} $f$ si estende a tutto $D^n$ in modo che $pf=g$. Si vede immediatamente che la classe di omotopia di $f$ appartiene a $\pi_i(E,F,e)$, dunque $p_*\bar{f}=\bar{g}$.
\end{itemize}
\end{proof}

D'ora in poi considereremo solo fibrazioni con spazio base, spazio totale e fibre connessi per archi. Per la \thref{cubic-homology-single-vertex} possiamo limitarci a considerare cubi con vertici in un singolo punto fissato nello studio dell'omologia e della coomologia. Nel seguito supporremo dunque implicitamente che i cubi in $F$ ed $E$ abbiano tutti i vertici in un punto fissato $e$, e che i cubi in $B$ abbiano tutti i vertici in $b=p(e)$. Utilizzeremo inoltre la notazione $\fibration{F}{E}{B}$ per indicare una fibrazione $\map{p}{E}{B}$ di fibra $F$ (i punti $e$ e $b$ saranno spesso irrilevanti).

\section{Azione del gruppo fondamentale di \texorpdfstring{$B$}{B} sull'omologia della fibra}

Ci proponiamo ora di mostrare come il gruppo fondamentale di $B$ agisca sui gruppi di omologia e coomologia di $F$.

\begin{definition}
Sia $\gamma$ un cammino chiuso in $B$ con estremi in $b$, $T$ un'applicazione che a ogni cubo $u$ di dimensione $n$ di $F$ associa un cubo $Tu$ di $E$ di dimensione $n+1$. $T$ si dice costruzione subordinata a $\gamma$ se soddisfa le seguenti proprietà per ogni cubo $u$ di dimensione $n$:
\begin{enumerate}
\item $\lambda^0_1 Tu=u$;
\item $(p\circ Tu)(t,t_1,\ldots,t_n)=\gamma(t)$ per ogni $t_1,\ldots,t_n\in I$;
\item $T\lambda^\epsilon_iu=\lambda^\epsilon_{i+1}Tu$ per $0\le i\le n,\epsilon\in\{0,1\}$;
\item se $u$ è degenere, allora anche $Tu$ lo è.
\end{enumerate}
\end{definition}
Ogni costruzione $T$ induce un morfismo di complessi $\map{S_T}{C_\bullet(F)}{C_\bullet(F)}$ definito da 
$$
(S_Tu)(t_1,\ldots,t_n)=(Tu)(1,t_1,\ldots,t_n).
$$
Le proprietà delle costruzioni garantiscono che $S_Tu$ è effettivamente un cubo di $F$, che cubi degeneri vengono mandati in cubi degeneri e che $S_T$ commuta con la mappa di bordo. A sua volta, $S_T$ induce endomorfismi dei gruppi di omologia e coomologia di $F$.
\begin{proposition}\thlabel{subordinate-construction-homotopy-equivalence}
Siano $\gamma_1,\gamma_2$ cammini chiusi in $B$ con estremi in $b$, $T_1,T_2$ costruzioni subordinate rispettivamente a $\gamma_1,\gamma_2$. Supponiamo che $\gamma_1,\gamma_2$ rappresentino lo stesso elemento del gruppo fondamentale. Allora i morfismi di complessi $S_{T_1}$ e $S_{T_2}$ sono omotopi.
\end{proposition}
\begin{proof}

\end{proof}
Si potrebbe dimostrare che per ogni cammino $\gamma$ esiste una costruzione subordinata a $\gamma$, e che l'applicazione $\pi_1(B,b)\to\Aut(H_n(F))$ è un omomorfismo di gruppi, ma non utilizzeremo questi risultati. \todo{Serre lo fa però.} 
Ci limitiamo a dimostrare quanto segue.
\begin{proposition}\thlabel{trivial-path-trivial-action}
Sia $\gamma$ un cammino chiuso in $B$ con estremi in $b$, $T$ una costruzione subordinata a $\gamma$. Supponiamo che $\gamma$ sia omotopicamente banale. Allora $S_T$ induce l'identità in omologia e in coomologia.
\end{proposition}
\begin{proof}

\end{proof}

\begin{corollary}\thlabel{simply-connected-trivial-action}
Se $B$ è semplicemente connesso, allora $\pi_1(B)$ agisce banalmente sui gruppi di omologia e coomologia di $F$.
\end{corollary}

I risultati principali che ricaveremo in seguito sugli spazi fibrati richiederanno che l'azione di $\pi_1(B)$ sui gruppi di omologia e coomologia di $F$ sia banale (con questa espressione intendiamo che per ogni costruzione $T$ subordinata a un qualche cammino il morfismo $S_T$ induce l'identità in omologia e in coomologia). Per questo motivo faremo spesso l'ipotesi semplificativa che $B$ sia semplicemente connesso, ipotesi che sarà comunque verificata nelle applicazioni che presenteremo.